# -*- mode: mandoku-view; -*-
#+TITLE: 巽隱集
#+DATE: 2015-08-25 00:18:42.663689
#+PROPERTY: ID KR4e0078
#+PROPERTY: BASEEDITION WYG    
#+PROPERTY: JUAN 提要
<pb:KR4e0078_WYG_000-1a>¶
欽定四庫全書　　　　集部六¶
　巽隠集　　　　　　　别集類五(明/)¶
　　提要¶
　　　　(臣/)等謹案巽隠集四巻明程本立撰本立字¶
　　　　原道巽隠其號也桐鄉人洪武九年以明經¶
　　　　擢秦王府引禮舎人以母憂去復補周府禮¶
　　　　官坐累謫雲南馬龍他郎甸長官司吏目有¶
　　　　平定百夷功徵入翰林厯官至右僉都御史¶
<pb:KR4e0078_WYG_000-1b>¶
　　　　調江西按察副使未行值燕王簒位遂自盡¶
　　　　以殉事迹具明史本傳是集詩二巻文二巻¶
　　　　為其曽孫山所編𢎞治乙丑桐鄉知縣莆田¶
　　　　李廷梧序之嘉靖初南溪吳氏為刋板西虞¶
　　　　范氏又重刋之嵗久皆散佚此本乃萬厯乙¶
　　　　丑桐鄉知縣濮陽棐購得遺稿於其裔孫九¶
　　　　澤而屬訓導李詩校刋者也本立文章典雅¶
　　　　詩亦深穏樸健頗近唐音不但節義為足重¶
<pb:KR4e0078_WYG_000-2a>¶
　　　　即以詞采而論位置於明初作者之間亦無¶
　　　　愧色矣乾隆四十六年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
