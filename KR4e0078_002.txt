# -*- mode: mandoku-view; -*-
#+TITLE: 巽隱集
#+DATE: 2015-08-25 00:18:42.712371
#+PROPERTY: ID KR4e0078
#+PROPERTY: BASEEDITION WYG    
#+PROPERTY: JUAN 卷二
<pb:KR4e0078_WYG_002-1a>¶
欽定四庫全書¶
　巽隱集巻二¶
　　　　　　　　　　　　明　程本立　撰¶
　題¶
　　題風木堂巻¶
男兒徒食禄親沒為誰榮竟抱終天憾深違愛日情九¶
原雙淚徹萬事一毫輕最是堂前木悲風日夜生¶
　　題李典儀雲東巻¶
<pb:KR4e0078_WYG_002-1b>¶
母老今猶健兒行久不歸一官淹白首萬里夢斑衣越¶
郡東溟濶秦闗西日微只將雙淚眼日日看雲飛¶
　　題鶴湖草堂巻為况伯章司稅¶
飛塵不到鶴湖邊隱者堂成似列仙弱水蓬萊三萬里¶
人民城郭一千年煮茶風雪烟浮樹載酒空明月滿船¶
此趣直忘身與鶴揚州何意問腰纒¶
　　題君山别業畫巻為黄伯昻¶
畫圖林壑起雲煙使者髙懷寄靜便背郭真成浣花屋¶
<pb:KR4e0078_WYG_002-2a>¶
看山如坐洞庭船柴門黄葉鄰僧掃石徑蒼苔野鹿眠¶
如此故巢勞逺憶只應頭白是歸年¶
　　題天竺曇敷上人法華山房巻¶
曇師法華室只在鑑湖邊白日開三竺清光出五蓮海¶
龍曾聽呪庭鳥亦知禪一月雲牀宿吾生信有縁¶
　　題黃氏山水小畫¶
　暇日景廣文邀予遊黄氏莊黄氏晜弟觴予亭中請名其¶
　園因名之曰成趣酒半復出山水小畫二軸索詩遂賦二絶¶
<pb:KR4e0078_WYG_002-2b>¶
　用松雪翁倭硯試郭玘墨書畫上在坐者廣文與竺曇敷也¶
青山緑樹有樓臺春水晴天一鏡開興發不因尋賀老¶
酒船那得過湖來¶
忘機得與白鷗親春雨汀洲杜若新一笑題詩山水畫¶
不知身是畫中人¶
　　題吳門孝子巻¶
股刲兒可忍病去母能存不是輕遺體其如感至恩秋¶
風多在樹夜雨自生萱今日終天戚衣襟滿淚痕¶
<pb:KR4e0078_WYG_002-3a>¶
　　題紫陽書屋畫巻為鮑掾¶
朱子道鳴濂洛後紫陽山竝華嵩髙生民不被當時澤¶
從祀方從後世褒封事萬言焚諫藁棹歌九曲付漁舠¶
看君圖畫增予感千里雲林悵望勞¶
　　題劉士平竹所巻¶
鳯凰溪頭十畝園我昔種竹竹已蕃揃除雜亂扶正直¶
不使惡類相牽援春雷動地兒孫長森然玉立參天上¶
𤣥冬何嫌霜霰重赤日自憩風飈爽一從宦轍梁宋遊¶
<pb:KR4e0078_WYG_002-3b>¶
熇埃眯目揮汗流琉璃八尺誰捲送琅玕一箇不可求¶
腐儒本非食肉相十年歸夢隨吳榜餘生未了苜蓿盤¶
此身須付桃枝杖永嘉劉郎思故山有廬亦在萬竹間¶
覓我狂歌托幽抱歌成轉覺俱愁顔長竿把得谿頭釣¶
短簫吹作江南調此時燒筍飯劉郎噴案不妨同一笑¶
　　題山水釣魚小畫¶
人間萬事一絲輕江上數峯雙眼明老我不歸空看畫¶
秋風又到洛陽城¶
<pb:KR4e0078_WYG_002-4a>¶
　　題竹石小畫¶
玉堂仙人松雪公寫竹正似石室翁雲林道人雖出後¶
往往落筆生秋風吳人好書仍好畫百年遺墨千金價比來¶
何處得此圖松雪雲林此其亞娟娟嫩玉纔數莖烟稍雨葉縱¶
復横洞庭寒骨沉水底鐵索下取蛟龍爭却憶江南舊池館筆¶
牀棋局何蕭散一行作吏事便廢十年不歸魂欲斷松雪子孫¶
今幾人雲林弟子誰逼真得歸故鄉倘相覓竹枝掛我頭上巾¶
　　題望雲圖¶
<pb:KR4e0078_WYG_002-4b>¶
　清漳黃宗仁為周府紀善其尊人栢軒先生年已八十¶
　餘道逺弗能就禄養宗仁嘗以使事經河山間見白雲¶
　南飛因駐馬久之夷山孫述古為作此圖以識其不忘¶
　乎親之意宗仁徴予詩予故以狄公言之庶覽者知圖之¶
　所由作也洪武十六年癸亥十月初吉程本立書¶
憶弟杜陵恨思友陶翁情矧兹登太行能不懷所生天¶
倫孰為重孝感莫非誠無形恒有視豈直雲英英依雲¶
睠親舍益使憂抱縈斯人已千載簡冊垂令名披君望¶
<pb:KR4e0078_WYG_002-5a>¶
雲圖今古一章程誰獨非人子令我心惸惸¶
　　題張徳麟活水軒巻¶
川流雖浩浩泉出廼涓涓地勢東南下河圖一六先淨¶
心涵湛碧探理入幽𤣥我學如潢潦詩成益惘然¶
　　題嚴氏蒼蒼樓嚴氏子陵後也今居上虞山中樓¶
　　名葢取范文正公雲山蒼蒼之句云¶
嚴陵灘下水潺潺千載髙名宇宙間風節最稱東漢士¶
子孫猶隱上虞山滄江烟雨羣鷗沒落日雲霄一鳥還¶
<pb:KR4e0078_WYG_002-5b>¶
好倚樓居同極目久淹官署獨何顔¶
　　題墨桃¶
天台美人紅雪肌玉洞春深曾見之今日風沙吹面黑¶
出山不似在山時¶
　　題畫¶
瀑雪青天落松濤白日飛罷琴成獨賞得趣在忘機¶
山水東南好持竿我亦曾只今江海上何地着嚴陵¶
　　題梨花錦鳩圖¶
<pb:KR4e0078_WYG_002-6a>¶
　章葆字徳玉金華人也蚤嵗北遊嘗仕秘府今已七¶
　十餘矣流落梁宋間衣食不能給然精明强健不減¶
　昔時非泰然自處者不能也時寫翎毛花果生意入¶
　神曲阿眭履道持梨花錦鳩圖徴予詩且言其為人¶
　若此因識其語于詩之左欲知徳玉者當求之丹青¶
　粉墨之外也洪武十九年丙寅二月乙卯程本立書¶
别愁歸恨是清明眼眯風沙白髮生縱有花枝如畫裏¶
看花不似少年情¶
<pb:KR4e0078_WYG_002-6b>¶
萬花深處語黃鸝花底能無挾彈兒自在兩鳩春寂寂¶
一枝晴雪立多時¶
　　題畫送人歸越中¶
十年歸夢落滄波一日飛帆渡浙河指㸃南山最青處¶
故巢依舊白雲多¶
　　題山水畫¶
白雲載青山青山欲飛去㶁㶁石間泉沉沉谷中樹得¶
非匡廬遊無乃天台路願與幽人期逍遥嵗年暮¶
<pb:KR4e0078_WYG_002-7a>¶
艤舟上層臺抱膝寄遐想飛鷗閃餘暉秋色淒蒼莽山¶
川豈不好嵗月忽已往悲來一長嘯旋飈激清響¶
　　題友人剡溪書屋畫巻¶
好買山陰二頃田草堂只住剡溪邊誰無白飯魚羮吃¶
未有青鞋布襪縁萬壑烟霞晴看畫五更風雨早朝天¶
乞身得遂南歸願雪夜懷人即放船¶
　　題子昻煙波歸興圖¶
此生只合住湖州罷得微官任白頭盡買太湖三萬頃¶
<pb:KR4e0078_WYG_002-7b>¶
烟波隨處着漁舟¶
　　題浦舍人畫梧桐竹石¶
雲林弟子浦長源風雪相逢白下門請寫江南山水窟¶
著我讀書秋樹根¶
錦石成山花滿川子孫一旦鬻平泉疎篁古樹蒼厓雪¶
茅屋看來已百年¶
　　題三餘齋巻送錢掾還鄉¶
白門送客日已斜車馬塞路風吹沙金印何須大如斗¶
<pb:KR4e0078_WYG_002-8a>¶
錦城不如早還家雨夜空庭惟木葉雪晴深谷有梅花¶
三餘齋中自足樂閉門讀書雙鬢華¶
　　題興平敎諭羅時可西山清嘯集¶
西山老人鬚髮蒼舒嘯直登千仞岡應谷大聲穿石裂¶
旋風遺響入雲長江流赤壁空寒月樹倚蘇門幾夕陽¶
今古英豪本同調不勝遐想接微茫¶
　　烏撒題畫四絶¶
　　　鶺鴒¶
<pb:KR4e0078_WYG_002-8b>¶
急難思我弟萬里各漂零原上西風急傷心見鶺鴒¶
　　　白頭翁¶
烏蠻天萬里客鬢不禁秋自在髙枝鳥胡為也白頭¶
　　　杜鵑¶
啼血口流丹月明花影寒不堪愁裏聽只好畫中看¶
　　　雙燕¶
不歸江上宅烟栁暗春郊多媿雙飛燕年年覓舊巢¶
　　題徐景暘趨庭巻(景暘散騎舍人父/任雲南右布政使)¶
<pb:KR4e0078_WYG_002-9a>¶
柱石老臣持使節芝蘭兒子拜親闈九重天語傳丹陛¶
五色雲章製彩衣官舸夜帆風力便壽觴春酒雪花飛¶
人生一樂真難得況爾名家世所稀¶
　　題陳谷賔思親巻¶
春雨白魚江水深夕陽烏鳥塞垣陰誰無逺道思親淚¶
不及髙堂念子心五色斑衣雲滿袖百年華髮雪盈簪¶
如何此樂恒難得陟岵詩成感至今¶
　　題夢彩堂大理推官馮思齊氏自為監察御史時¶
<pb:KR4e0078_WYG_002-9b>¶
　　扁其堂曰夢彩洪武廿一年嵗次戊辰冬予過大¶
　　理思齊以巻徴詩¶
身上綵衣今夜夢囊中繡線舊時縫兩眼忽迷雲五色¶
八翼直飛天九重袖翻蝴蝶春階舞盤斫鯉魚朝饌供¶
百年此樂人間少睡起倒裳聽禁鐘¶
　　題韓伯時壽藏巻¶
自營壽穴松林䕶預乞墓銘厓石鐫四海交遊幾人在¶
百年宇宙一身全判山容與花時酒剡水溟茫雪夜船¶
<pb:KR4e0078_WYG_002-10a>¶
去住何鄉非樂土死生今日任蒼天¶
老來斑鬢謝朝簪買得青山有賜金汗簡文章千古事¶
繭窩骸骨百年心冰霜舊栢烏羣集風雨小松龍一吟¶
蒲裹車輪鳩刻杖蒼天有待意何深¶
　　題王理問宜休亭畫巻¶
老來多病懶衣冠結得間亭日倚闌豈為好名聊傲世¶
正縁知止欲辭官三更海氣雲霞赤六月樹聲風雨寒¶
歸到閩中舊臺觀不須山水畫圖看¶
<pb:KR4e0078_WYG_002-10b>¶
　　題凌景南春露軒¶
憶昔園林春露時髙堂慈母看孤兒金莖願得承仙掌¶
玉屑和來獻壽巵潤入錦棚生竹笋濕沾斑袖滴花枝¶
於今怵惕興悲感恍若音容一見之¶
母櫬扶來魄未安春山草木露漙漙松間曉滴花還破¶
薤上陽晞淚不乾舊宅魚泉空有井小囊熊膽尚留丸¶
搆軒題扁情何極乞得詩銘後代看¶
　　題畫龍¶
<pb:KR4e0078_WYG_002-11a>¶
水底或沉盈尺梭天際忽騰千丈波神靈變化固莫測¶
世能豢之奈爾何¶
　　題畫菜¶
酒酣夜發清冰甕朝罷春霑白玉盤十載舊恩天上夢¶
一根生意畫中看¶
　　題山水小畫¶
太湖三萬六千頃七十二峯湖上山草閣酒醒風雨過¶
棹歌聲在水雲間¶
<pb:KR4e0078_WYG_002-11b>¶
江南不到幾秋螢風壑雲林夢草亭萬里乾坤雙老眼¶
他山不似故山青¶
　　題望雲巻¶
幾見夕陰天際合恒瞻曉氣日邊開百年只願斑衣着¶
五色何當玉女裁下土蒼生渴霖雨邊城白髮走塵埃¶
陳情倘許排閶闔歸到庭闈心尚孩¶
　　題郭掾未伸軒巻¶
親喪不葬孤兒罪聲欲徹天成永號一日九原封馬鬛¶
<pb:KR4e0078_WYG_002-12a>¶
百年萬事付鴻毛秋風白髮身今老寒食青山夢轉勞¶
家圃賣𤓰歸去好墓廬攀栢種來髙¶
　　題山水畫送人歸楚¶
西南六詔山無數多在蠻烟瘴雨間不似故鄉歸去好¶
洞庭湖上看君山¶
　　題百鳥圖¶
燕雀安知鴻鵠志鳳凰豈同雞鶩羣君看九十九禽外¶
一禽舉翮摩青雲¶
<pb:KR4e0078_WYG_002-12b>¶
　　題劉中雲海蓬萊軒¶
誰信劉郎是謫仙行軒不减洞中天蛟龍噓氣成樓閣¶
島嶼餘波見市㕓鶴到詩壇通逺信人憑棋局惜流年¶
卜居自愛三山好贏得烟波滿目前¶
　　題蔡氏同壽堂¶
八荒仁壽域四海太平時盤古乾坤久華胥日月遲長¶
年非大藥至樂在標枝總是吾君力蒼生恐未知¶
　雜詠¶
<pb:KR4e0078_WYG_002-13a>¶
　　費孝子詩¶
蔡河冰堅夜苦寒將軍上馬重裘單誰知一卒獨念母¶
解衣卧冰良足嘆剖冰求魚魚易得有母不見供誰食¶
萬事無如子母全一寒敢為形骸惜爾雖不自惜天也¶
寧無知一朝有王命命爾求母任所之山川邈邈荆湖路¶
兒行遑遑母何處澧州城邊求得之母髮蕭蕭已埀素¶
初逢不覺淚交頤却話兵戎始别時一失鄉閭二十載¶
只今誰在誰孤嫠奉母還居蔡河上人力胡能神所相¶
<pb:KR4e0078_WYG_002-13b>¶
王恩不特賜之金且復其身俾終養新婦從夫未識姑¶
籲天一誠夫與俱兒能負米婦能爨返哺不媿禽中烏¶
宋朝孝子河中倅蘇公文章傳海内江南流落孝僧詩¶
鮮于草書稱近代軍中小卒誰所譽金華作傳不我誣¶
忠臣孝子何代無嗚呼忠臣孝子何代無¶
　　尋劉集賢隱居¶
方瞻紫錦屏倐覽青玉案兹山亘百里我行山未半餘¶
雪雲俱白新泉冰始冸春姿動晴壑好鳥自相喚探幽¶
<pb:KR4e0078_WYG_002-14a>¶
㑹披榛紀勝欲濡翰西投集賢里息鞅日已旰衣冠拜¶
遺老使我發深嘆垂世貴立言有竹青可汗¶
　　乳石詩¶
　象賢奉常得異石於演樂堂典寶周翁識之云道州¶
　乳石也奉常欣然以詩見遺余嘗怪李翰林集有云¶
　荆州玉泉山多乳窟中有白蝙蝠飲乳水而長生其¶
　大如鴉典寶荆湘人欲一問之未暇也今以道州乳¶
　石言之則荆州乳窟可知矣然又聞王烈入山得石¶
<pb:KR4e0078_WYG_002-14b>¶
　髓青泥流出隨手堅凝氣味如秔飯按仙經云服之¶
　壽齊天地竊謂髓之與乳皆石之脂也髓其凝者乳¶
　其液者乎服髓者壽則蝙蝠飲乳而不死亦無足怪¶
　矣獨未知遯世長生之徒亦有服乳而長生者乎因¶
　賦詩畣奉常并呈長史公且欲質諸典寶翁也¶
聞道山中乳窟多乳泉流處石為窠洞門到夜飛蝙蝠¶
驛路何年載槖駝野色忽看新㟝嶁水痕猶認舊漩渦¶
豈無青髓香如飯老我黄塵奈爾何¶
<pb:KR4e0078_WYG_002-15a>¶
　　喜晴¶
夜雨朝晴喜欲狂西屯騎馬過東岡不妨逐兔爭牽狗¶
切莫驅狼使牧羊野日孤營無細栁天風十月有枯桑¶
歸來又飲將軍酒一醉都令世慮忘¶
　　齋宿皇陵夜起俟王駕¶
濟濟肅冠佩隱隱聆和鸞彤庭炯斜月松栢颯以寒神¶
山衞皇陵左右龍虎盤孝思穆宸衷王心豈遑安秋嘗¶
日維吉夙駕夜未闌駿奔執籩豆臣亦備祠官所職在¶
<pb:KR4e0078_WYG_002-15b>¶
誠恪匪曰盛容觀斯言告在列同心臭如蘭¶
　　登封至日¶
登封一室青山下長至千官玉陛前赤脚欲凌神葢雪¶
朱衣曾惹御爐煙慚無衮職絲毫補願祝皇圖億萬年¶
靜坐寒窗看羲畫經筵或者問韋編¶
　　莊浪王鎮撫省先墓於永嘉道經大梁持巻索詩¶
　　隨筆塞命¶
秦之山越之水將軍去家五千里南雲飛北風起將軍¶
<pb:KR4e0078_WYG_002-16a>¶
憶親何日已男兒得禄不逮養有淚直徹黄泉底嗚呼¶
秦之山越之水錦衣煌煌照桑梓九原有知能不喜¶
　　出使錢塘收書籍發大梁¶
奉使南行曉出闗回瞻宫殿紫雲間鄉里那從枉道入¶
圖書只載滿船還百年艮嶽塵飛海八月胥濤雪湧山¶
一到錢塘一懷古鄂王墳下淚潺湲¶
　　簡寶雞王二尹¶
南經險道入褒斜十步躋攀九嘆嗟竒駿舊曾分上廐¶
<pb:KR4e0078_WYG_002-16b>¶
蹇驢今欲借東家渭河夜雨鳴清瀨秦嶺朝雲化紫霞¶
萬里一官誰見憶天涯更復有天涯¶
　　戲咏石餅¶
　予行至土門鋪無炊具日巳午未早食從者陳祥擇¶
　一石圓如礮者置火中少焉裹石以麪煨熟之剥麵¶
　食予曰此名石裹堆也予因名之曰石餅詩以識之¶
我心匪石不可轉鍊石作餅心彌堅自看一丸凝白雪¶
誰將五色補青天縮葱侍御世所鄙全椒道士骨已仙¶
<pb:KR4e0078_WYG_002-17a>¶
鉛金砂汞苦難得不如服此能延年¶
　　東埧鋪見桂花因憶故園雙桂¶
故園雙桂樹初成將比吾家兩弟兄封植敢忘先子志¶
急難誰念此時情山濃山淡皆秋色人笑人歌共月明¶
獨把一枝思骨肉天香三嗅淚縱横¶
　　滇陽二月罌粟花盛開花皆千葉紅者紫者白者㣲¶
　　紅者半紅者傅粉而紅者白膚而絳唇者丹衣而¶
　　素純者殷如染茜者一種而具數色絶類麗春譜¶
<pb:KR4e0078_WYG_002-17b>¶
　　之所云余念昔居吾鄉有亭芙蓉浦上亭外罌粟¶
　　三畝許花惟單葉紅白二色而已後忝親王禮官¶
　　從駕自京師之國大梁此花無異吾鄉兹焉流落¶
　　萬里人事不及而植物遇之不勝感時戀舊之私¶
　　賦詩二首¶
二月昆明花滿川麗春别種最芳妍青黄未著罌中粟¶
紅白都開地上蓮逐客形容嗟老矣美人顔色笑嫣然¶
馬頭初見情多感吟得詩成莫浪傳¶
<pb:KR4e0078_WYG_002-18a>¶
善闡東風不作寒米囊花似夢中看珊瑚舊是王孫玦¶
瑪瑙猶疑内府盤嘶過驊騮金匼匝飛來蛺蝶玉欄干¶
瘴烟窟裏身今老春事傷心思萬端¶
　　滇陽病起¶
書籖藥裹客窗間一月吟成病裏閒日日相看好顔色¶
人情誰得似青山¶
天涯病後命如絲豈復形容似舊時有客相辭汴州去¶
傳聞政恐到吾兒¶
<pb:KR4e0078_WYG_002-18b>¶
　　病後戲柬章廣文¶
巉然瘦骨鬢鬖鬖扶杖前廊力未堪欲問故人章博士¶
為誰騎馬出城南¶
　　病中謝劉大有曹廷珪見過¶
城南僦屋小如舟貧病誰能慰旅愁薄俗久知無管鮑¶
新交何幸得曹劉¶
　　巳巳至日用煉象闗韻¶
夢裏猶疑聽禁鐘起來山色曉雲籠三年蠻徼逢長至¶
<pb:KR4e0078_WYG_002-19a>¶
萬里君門拜九重斑白秖添新鬢髮丹青誰寫舊儀容¶
窮愁博得身强健晚節深期雪後松¶
　　洪武九年嵗丙辰二月十日被擢秦王禮官十七¶
　　日同秦晉燕王府官僚召見奉天門下各賜馬一¶
　　疋楮幣有差惶悚感激退而賦詩¶
小步騧駵細織帴羣僚拜賜赤墀前玉門闗外年年貢¶
金水橋邊一一牽周制天閑元十二衛詩騋牝亦三千¶
不才駑鈍知何補多幸青雲早着鞭¶
<pb:KR4e0078_WYG_002-19b>¶
職幣司存九府間流行如水積如山鹿皮薦璧侯王入¶
蚨血塗錢子母還盛世理財元有道小臣蒙賜獨何顔¶
弊裘羸馬仁三族晏子為人亦未慳¶
　　吾鄉富友文擢順慶府同知三年升保寧府知府¶
　　以七十致仕順慶經歴陳暹㑹予于京師言其事¶
　　喜詩賦之¶
陳郎相見石城隅能說吾鄉富大夫白髮衣冠歸洛社¶
蒼頭琴鶴出成都仰天閶闔猶能拜步月欄干不用扶¶
<pb:KR4e0078_WYG_002-20a>¶
何日得從諸老後年年春酒勸屠蘇¶
富老還家自蜀川蜀民能說府公賢朝廷吏重二千石¶
鄉里人稀七十年花雨小車東郭去竹涼髙枕北窗眠¶
請看五福陳洪範造物於公賦予全¶
　　觀梅分韻得枝字¶
只道花如雪何如鬢亦絲客中今日臘眼底去年枝地¶
暖春歸早江寒月出遲詩情似何遜惆悵立多時¶
　　狀元黃分韻得載字¶
<pb:KR4e0078_WYG_002-20b>¶
曲江探花宴春事今安在粲粲霜下傑正色獨不改郗¶
林有丹桂擅色已千載晚節孰與倫汝價當十倍¶
　　晚興分得淨字¶
晚興重畱客風流繼觴詠座移脩竹深徑掃蒼苔淨秋¶
聲屋邊起月色雲中迸富貴未足論且以安吾命¶
　　得影字¶
秋風絡緯啼金井月色樓臺漏聲靜美人逺在天一方¶
何以慰我心耿耿玉闗不夜嫦娥老銀漢欲冰河鼓冷¶
<pb:KR4e0078_WYG_002-21a>¶
强把相思托鳳簫小階吹轉梧桐影¶
　　得塘字¶
夜雨不濕泥曉雲低度牆嚶嚶鳥求友我情曷能忘蔡¶
氏雅敬客羣士集中堂及兹春節宴所忻在餘芳長吟¶
何紆徐短歌或慨慷從來文學交豈徒弄盃觴華風蕩¶
碧草緑水沈迴塘嗟我咏歸樂孰與曾㸃狂¶
　　惜日短嵗十二月二日同諸友訪環中老鮑恂于¶
　　西溪隱居蒙留欵談論懽洽豈無一言以記之遂¶
<pb:KR4e0078_WYG_002-21b>¶
　　命題云各賦一首嗟夫在心為志發言為詩觀其¶
　　所作蓋可見矣¶
我志在千古此生無百年百年亦苦短白日如奔川光¶
陰旦復旦把鏡心茫然歴看古賢傑勲業照簡編安能¶
不努力坐待雪滿顛羲和駕六龍為我遲遲鞭¶
　酬和¶
　　臈日值雪次貝先生二十韻¶
霰零初淅瀝雨灑復廉纎只道花如絮那知木有鹽亂¶
<pb:KR4e0078_WYG_002-22a>¶
飄隨滿地斜舞巧穿簾父老驚銀甕兒童得玉蟾湯泉¶
應已凍火井詎能炎一氣何舒慘羣黎任愛嫌垣墉堆¶
易圮坑坎積逾添鵝鴨隍池靜貔貅府衞嚴夜窗貧展¶
巻曉漏誤傳籖休矣門誰立昭乎闕自瞻昆崙愁折柱¶
華嶽恐埋尖晴色先浮瓦寒聲或墮簷蜀蛆疑石化海¶
䑕只冰潛坐食慚倉庾啼飢嘆里閻陽春君寡和嵗酒¶
我先拈瑶草將持贈瓊茅試用占貢犀知物逺賜錦望¶
恩霑宫額看梅綴農情待麥蔪梁園諸客盛司馬獨才¶
<pb:KR4e0078_WYG_002-22b>¶
兼却笑烹茶者家姬未屬厭¶
　　季子奉祠浚井得竒石次韻¶
偶從深井得原是太湖來艮嶽無仙仗昆明有刼灰忠¶
臣厲齒泣貞婦望夫回不勝懷古意㸃筆賦崔嵬¶
致此江湖逺于今嵗月深摩挲悲艮嶽指㸃看雲岑烟¶
霧含餘潤風雷起太陰崢嶸見君意貞確比吾心¶
　　暫歸故鄉和友人見寄¶
拾遺徒步得南歸千里風塵一布衣為報鄉人莫相笑¶
<pb:KR4e0078_WYG_002-23a>¶
丈夫元不志輕肥¶
　　和張徳駱紀善初度韻¶
東風驛騎始南還晚興留人食尚寒泰華黃河觀未了¶
陽春白雪和皆難山香舞處花如雨海月飛來玉作盤¶
但願此身俱老健年年此日共清歡¶
　　飲酒沔縣市中走筆次劉忠江韻¶
郢曲彌髙和轉難酒酣拔劍氣如山誰憐騏驥鹽車下¶
不在君王十二閑¶
<pb:KR4e0078_WYG_002-23b>¶
　　歸田後次友人正旦早朝韻¶
騎馬天街踏雪晴銀幡猶記入新正歸來一室青山郭¶
夢到羣仙白玉京波煖栁風迴太液露晞花日上承明¶
題詩曽應親王敎五色春雲筆底生¶
　　和貝惟學登小孤山¶
西來風浪湧金山人在鴻濛沆漭間大地小孤天柱石¶
長江第一海門闗鮫人夜泣珠成淚龍女晴梳翠作鬟¶
欲問靈巫報神語我行何日定東還¶
<pb:KR4e0078_WYG_002-24a>¶
　述懷¶
　　春日值雪述道中鄙懷¶
河山開國大風雪趣裝嚴闗樹容車幰天花拂帽簷路¶
驚深峪轉衣索弊裘添鱗甲飄逾亂毫釐雨或纎凍龜¶
誰為藥寒痺孰能砭夜宿催爐火晨興問漏籖沙畱鷗¶
跡印泥逐馬蹄粘宜麥曾聞諺連茹况得占眼明看白¶
晳心切為蒼黔陽長今當盛陰凝已足嫌㣲生同燕雀¶
逝景惜烏蟾一命才猶忝諸公徳可漸簡須司馬授詩¶
<pb:KR4e0078_WYG_002-24b>¶
許杜陵兼珠側知形穢膏餘被物霑入崤疑隴蜀渡洛¶
似沱潛華藻非三謝丹青媿二閻春晴動鳷鵲月色夢¶
蜚廉專對吾何取能卑叟愈謙别來旬朔改坐覺嵗時¶
淹郢曲雖難和家醪㑹共拈¶
　　久雨述懷(次張長史韻/)¶
閃閃夜多電曀曀朝復風大梁六月雨日夜聲淙淙陰¶
陽有縱閉天人相感通因思黃河決昔者原武東長隄¶
蟻穴壞尚足嬰其衝遂令耕桑地濤瀾漲舂容去年夏¶
<pb:KR4e0078_WYG_002-25a>¶
不雨禱祠走府公誰能罪真宰我欲鞭豐隆得非傷稼¶
穡曾莫寛租庸今年雨不止將無河決同徒聞萬姓號¶
未覩百榖豐天心寧匪仁帝徳豈不洪庶乎形氣和蕩¶
彼氛祲空腐儒謬食禄治生在歸農燮調闇大體憂憤¶
誠小忠況垂齒髮暮敢覩班資崇三嘆詠君作載歌激¶
予衷¶
　寄¶
　　寄弟并示壻吳氏¶
<pb:KR4e0078_WYG_002-25b>¶
聞道南塘旱吾家正可憂不能供賦稅豈得免征求舊¶
宅荒苔雨先塋宿草秋急難須努力更與阿騏謀¶
　　續得鄉人信再寄弟¶
聞道溪田熟如今刈穫無還能足家食且不負公租八¶
月來黃雀三江出紫鱸新炊兼異味老我憶歸吳¶
　　洪武丁卯春侍從親王朝京寄宋季子¶
詩翁金石奏對客我能誦翁亦哦我詩松泉響幽洞王¶
門七年久雞鶩隨鵷鳳同抱愛君心義與丘山重于今¶
<pb:KR4e0078_WYG_002-26a>¶
事何及生死銜悲痛我尚卧京華翁已歸梁宋逢人叵¶
舊歡即事生新夢彷徨中夜起丹白銀河凍春風汴橋¶
栁臈酒鈞州瓮輕衫雪羅製小騎青絲鞚斯遊豈不樂¶
老我無由共㝠㝠北飛鴻目極千里送¶
　　七月九日葭萌道中寄宋季子奉祠¶
聮步常年近赤霄千秋佳節慶今朝星明南極聽更漏¶
日上東方立早朝華蕚樓前猶夢到葭萌道上欲魂銷¶
仰天自祝吾王壽回首中原悵望遥¶
<pb:KR4e0078_WYG_002-26b>¶
　　戊辰七月九日用葭萌道中韻再寄宋季子奉祠¶
蓬萊簇仗逼雲霄葵藿傾心豈一朝玉體願期王自愛¶
金閨憶與子同朝盃餘壽瀝波曾及袖有天孫霧已銷¶
風雨五更孤夢斷江湖萬里一身遥¶
　　寄嵩明倅嵩明倅祖原善予鄉人也予卧病昆陽¶
　　原善以公事來日相過旅次意甚懇别後寄此以¶
　　寫予懷¶
年將五十已龍鍾百病交攻氣不充羨爾髙年精力在¶
<pb:KR4e0078_WYG_002-27a>¶
鬢毛霜白面霞紅¶
天涯相見故鄉人一話江南一愴神那復錦鴛湖上醉¶
畫船簫鼓閙青春¶
風雨山窗客枕孤東方欲曙鳥相呼無人更似嵩明倅¶
日日能來問病夫¶
苦憶嵩明祖判官無由兩臂挿飛翰此身强健須相覓¶
醉舞青天白玉盤¶
　留别¶
<pb:KR4e0078_WYG_002-27b>¶
　　次韻貝原翬留别¶
　原翬鄉先生貝廷珍仲子也兄弟五人三人出仕兄¶
　原憲都府經歴弟季翔楚府紀善原翬今宰武安邑¶
　以考滿赴京師相見于大梁因賦詩留别¶
客裏逢君說故鄉留連樽酒過斜陽漢時循吏稱三異¶
馬氏佳兒識五常老去只驚搔鬢短醉來不覺放歌長¶
明朝相送城南路記取槐陰四月涼¶
五年官舍汴州城一見鄉人一愴情賴有寒氊留客坐¶
<pb:KR4e0078_WYG_002-28a>¶
可無春釀與君傾北來山水登臨倦南去音書感慨并¶
何日吳淞江上住兩蓑烟雨釣舟橫¶
　　發嵩縣留别守禦千兵邑庠教諭¶
嵩州官舍留三日日日亂山雲吐吞聞雞夜看北斗柄¶
借馬曉出東城門廣文無氊坐賔客將軍有書傳子孫¶
我懷先世此鄉里願聚族人居陸渾¶
　　之官雲南留别大梁親友¶
一身去中原萬里投南詔敢辭瘴癘入得匪神明誚精¶
<pb:KR4e0078_WYG_002-28b>¶
忠膽弗渝日月諒能照生還詎無期老學益自劭親知¶
念行役執酒請予釂毋為臨岐惻但作出門笑踟蹰城¶
西路指㸃雲外嶠有詩頻寄君盡寫所歴妙¶
　懷古¶
　　龍徳宫故基懷古¶
海子三山帶彩霞上皇頻駐五雲車豈知花石窮民力¶
只擬蓬瀛作帝家中國一朝非宋土北風萬里盡邊沙¶
只今遺跡令人感剰水荒丘落日斜¶
<pb:KR4e0078_WYG_002-29a>¶
　　河堤懷古¶
落日黃河岸兒童看使臣雲封龍伯樹風旋馬頭塵蕩¶
蕩中原地熙熙上古民如何三代下風俗再難淳¶
　桐溪古跡¶
　　雪佛碑¶
天花墮虛空平地忽三尺異哉西方神現此水精域胎¶
非托摩耶意叵勞刻畫乃瞻白玉相安用黃金飾一洗¶
熱惱心悉依清淨力紅日起扶桑終焉化無跡其無本¶
<pb:KR4e0078_WYG_002-29b>¶
非空其有亦非色君看東逝波滄海不可測我來鳳凰¶
溪古寺久荆棘摩挲雪佛碑碑斷字莫識金石亦已壞¶
况非金石質萬事等泡影感之三嘆息¶
　　洗馬池¶
房星下照天池水水光一碧淨如洗驊騮何來塵滿身¶
解却金覊濯清泚不識誰人樂少年春風栁下曾揚鞭¶
驊騮忽爾化龍去空餘池水淒寒烟我聞渥洼在西極¶
此水得名徒逺憶却憐駿骨世間稀佇立池邊三嘆息¶
<pb:KR4e0078_WYG_002-30a>¶
　　建炎槐¶
千尺髙槐舊相門傳聞南渡此移根心經百嵗風霜苦¶
身受三朝雨露恩破穴中霄經電火繁陰六月似雲屯¶
池臺錦繡知何在幸爾青青尚獨存¶
　　鳳鳴梧¶
梧桐生髙岡亭亭凌紫霄鳴鳳丹山來依此百年喬良¶
材中琴瑟和聲合簫韶我非漢中郎詎識爨下焦¶
　　龍眼池¶
<pb:KR4e0078_WYG_002-30b>¶
寶地多奇蹤雙池鑿龍眼秋水涵逺空寒波應靈響陰¶
雲翳或結夜月晴兼朗對此長湛然塵心自蕭爽¶
　　迎鳳橋¶
鳳過桐溪水溪橋迎鳳名光揺錦翮動影落彩虹明夾¶
岸梧桐老芳洲杜若生尚餘千古迹登覽一傷情¶
　　惠雲塔¶
老禪西來兠率宫金曇舍利開芙蓉平地起作寶光相¶
七級上凌天九重摩尼頂珠現穹碧丹霞掩映雞足峯¶
<pb:KR4e0078_WYG_002-31a>¶
八牕玲瓏懸皎月層欄翠滑扶神龍我欲乗虛求帝釋¶
雲梯髙峻紅塵隔簷鈴停語寂籟冷白鶴飛下蒼煙夕¶
　　浴鳳沼¶
鳳鳥從何來來止桐溪旁錦毛濯春雨綵翮晞朝陽蘋¶
藻動浮彩蘭芷吹幽香鳳去今不返空餘鷗鷺行¶
　　橫湖¶
橫湖如疋練風景此中稀日暖赤鱗躍天晴白鳥飛寒¶
松蟠石岸春水没苔磯幾度斜陽晚漁舟渡口歸¶
<pb:KR4e0078_WYG_002-31b>¶
　　東山¶
陟彼東土山惘然思謝安草露濕我衣海日升巖巒愧¶
無如花妓醉舞追前歡飄飄谷風來吹墮頭上冠¶
　　桐溪¶
梧桐蔭清溪溪水波粼粼上有五色鳥下有黃金鱗秋¶
雨洗白石春風生緑蘋願學羊裘子時來埀釣緡¶
　遊覽¶
　　登通海湧金山¶
<pb:KR4e0078_WYG_002-32a>¶
西湖上馬湧金門三竺歸來日色昏今古羣生幾塵刼¶
華夷萬里一乾坤烟蘿花木山中寺水竹茅茨海上村¶
兩地登臨渾似夢賦詩聊與僰僧論¶
　　遊龍潭陪臨安府官僚¶
臨安山水似江南天氣况當三月三往往揮毫逢鶴埜¶
行行騎馬過龍潭載歌白雪誰能和試飲清泉亦不貪¶
記取人家畫欄曲桃花一樹倚春酣¶
　　登雲南城樓¶
<pb:KR4e0078_WYG_002-32b>¶
漢武開邊事可稽滇池逺在夜郎西已聞郊廟歌朱鴈¶
復道山川醮碧雞王業無如今日盛才名孰與古人齊¶
自慚作賦非司馬萬里登髙意欲迷¶
　輓¶
嘉禾輓吕太常母¶
平川吕孝子有母四徳全葛覃誦勤儉中饋事精專夫¶
君既捐世嫠居甫踰年魚軒竟長往晏逐瑶池仙愁雲¶
暗北邙荒草埋新阡諸孤守墓廬有涕徹重泉感我歌¶
<pb:KR4e0078_WYG_002-33a>¶
此曲臨風亦淒然¶
　辭曲歌¶
　　孤凰辭(有序/)¶
　嘉禾梧桐鄉之鳳鳴里節婦朱氏生子焯一嵗而寡¶
　今年二十餘矣讀書孝其母故為此辭¶
髙岡兮梧桐鳳凰兮雌雄忽失鳯兮凰將曷從梧既悴¶
兮霜露多凰失鳳兮可奈何心雖哀兮矢靡他惟巢有¶
雛兮始生哺之覆之兮俟其成雛五色兮儀虞廷凰雖¶
<pb:KR4e0078_WYG_002-33b>¶
孤兮心則寧¶
　　楊花曲¶
君不見陳宫美人張麗華春情輕薄似楊花兵塵吹入¶
景陽井荒城老樹啼寒鴉又不見隋堤一千三百里煬¶
帝龍船壓春水錦帆飛不到天涯腥風戰血楊花裏噫¶
嘘唏陳與隋山川雖是國已非年年三月楊花飛江南¶
江北啼子規¶
　　滄海白雲歌為姑蘇陸𢎞道作¶
<pb:KR4e0078_WYG_002-34a>¶
誰言黃河之水東流到海不復迴海潮日日去復來誰¶
言天上白雲斯須改變如蒼狗日日白雲飛海口海潮¶
日日來有期白雲日日海口飛滄灣親舍白雲下天涯¶
遊子何時歸¶
　　清平樂題眭履道所畫桃花送琴士蒯文達歸山¶
山翁歸去玉洞花千樹拍手兒童花下路驚動落花無¶
數　山中紅雨蒼苔人間白髪黄埃借問𤣥都道士劉郎何¶
日重來¶
<pb:KR4e0078_WYG_002-34b>¶
山翁歸去記得來時路雨漲溪泉人不渡花外鳥啼何¶
處　人間不是山中髙懷都付絲桐一曲瑶池宴罷春¶
風吹盡殘紅¶
　¶
　¶
　¶
　¶
　巽隱集巻二¶
